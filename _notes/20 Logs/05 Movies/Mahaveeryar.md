---
title: Mahaveeryar
date: 19-02-2023
meta-url: https://www.sunnxt.com/malayalam-movie-mahaveeryar-2023/detail/157706
cover: https://upload.wikimedia.org/wikipedia/en/b/b5/Mahaveeryar.jpg
category: Movies
meta-lang: Malayalam
meta-year: 2022
meta-people: Abrid Shine
meta-publisher: SunNXT
recommended: no
revisit: no
local-title: മഹാവീര്യർ
---

അബ്രിഡിനെ പോലൊരു സംവിധായകൻ, നിവിനിനെ പോലൊരു ഹീറോയെ, അതും ആസിഫ് അലി പോലൊരു കോ-കാസ്റ്റിങ്ങ് വച്ച് ഈ സൈസ് പടമെടുക്കാൻ തുനിയുന്നത് ഒരു സംഭവമാണ്. അടിമുടി എക്സ്പിരിമെന്റൽ ആണ്. മോട്ടിഫും ഫിലോസഫിയും ഒക്കെ തന്നെ ആണ് സിനിമയുടെ മുഖഭാവവും. അത് കൊണ്ട് തന്നെ ഒരു active watching സിനിമ ആവശ്യപ്പെടുന്നുണ്ട്.*അല്ലെങ്കിൽ സിനിമ തീരുമ്പോൾ രാജാവിനെ പറ്റിയും കേസിനെ പറ്റിയും ഒക്കെ ചിന്തിച്ചിരിക്കും.*

ന്യായം നീതി എന്നിവ എങ്ങനെ പ്രവർത്തിക്കുന്നു എന്നും, അത് കാലത്തോടും കാലഘട്ടത്തിലെ അധികാരത്തോടും എത്രത്തോളം ചേർന്നിരിക്കുന്നു എന്നതുമാണ് പ്രധാന ചർച്ചാ വിഷയം. അതിനൊപ്പം മനുഷ്യർ എങ്ങനെ ബിംബങ്ങളെ സൃഷ്ടിക്കുന്നു, സ്ത്രിളോട് നീതിക്കുള്ള കാഴ്ചപ്പാട്, സിസ്റ്റം സംരക്ഷിക്കുന്നവർ, രാജ്യസ്നേഹം/ദ്രോഹം എന്നിങ്ങനെ പല കാര്യങ്ങളും സിനിമക്കുള്ളിൽ വരുന്നു. മിക്കവാറും എല്ലാവരും നന്നായി ചെയ്തിർട്ടുണ്ട്. 

ഒരു നിവിൻ പടമായി സിനിമ നിൽക്കുന്നില്ല. ഒരു തരത്തിൽ സിനിമ ഒരേ കാര്യത്തിലെ രണ്ട് സത്യങ്ങളിൽ ഒന്ന് വിശ്വസിച്ച്, മറ്റേതിനെ എതിർക്കുന്ന ലാലു അലക്സ് / വിജയ് മേനോൻ എന്നിവരുടേതാണ്. ക്ലീഷെകൾ നല്ല കുറവാണ്, നല്ല ക്രാഫ്റ്റാണ്. 
